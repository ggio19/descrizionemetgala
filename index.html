<html>
<head>
<titolo>Met Gala</titolo>
  <body>
  <p> Ufficialmente, il Costume Institute Benefit è un galà di beneficenza che si tiene il primo lunedì del mese di maggio per raccogliere fondi per il Costume Institute del Metropolitan Museum of Art di New York City. Organizzato e presieduto dal 1995 da Anna Wintour, consiste in una cena organizzata dal Costume Institute, che è sia organizzatore che beneficiario dei fondi raccolti dalle partecipazioni. La serata infatti è la principale fonte di finanziamento annuale per le mostre, le pubblicazioni e le operazioni del museo. L’evento inizia alla sera, ma gli arrivi sono previsti scaglionati per evitare «ingorghi» sul red carpet: i primi ospiti arrivano intorno alle 17.30 del pomeriggio (ora di New York, che da noi sono le 23.30) e gli ultimi possono attardarsi fino alle 20 circa (le 2 di notte ora italiana). I più famosi, però, solitamente arrivano quando desiderano.<br> Il sito ufficiale è <a href="https://www.metmuseum.org/exhibitions/listings/2014/charles-james-beyond-fashion">www.metmuseum.org</a>.<br>
  Anna Wintour, direttrice di Vogue America e direttrice artistica di Condé Nast, è diventata presidentessa nel 1995 e ne ha assunto la guida permanente nel 1999. Merito suo se l’evento è diventato così centrale nel mondo della moda, tanto da far scrivere paginate ai media e far sognare migliaia di appassionati con le foto del red carpet e capace di riunire personaggi del fashion business, della musica, ma anche imprenditori (Elon Musk negli ultimi anni è stato un ospite frequente), sportivi, modelle e influencer. Nel 2021, sono stati raccolti più di 16 milioni di dollari.
  </p>
  <img src="https://tebigeek.com/wp-content/uploads/2022/05/Met-Gala-Icon-Anna-Wintour-Glitters-in-Feathery-Flock-Tiara-on-the-2022-Red-Carpet-Met-Gala-2022-05.jpg" alt="Anna Wintour">
  </body>
</head>
</html>